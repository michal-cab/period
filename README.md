# Tečka 

> ∞ text pro ∞ množství autorů.

Tečka je zakončení věty, které nemusí nastat, protože každá věta se může proměnit v nekonečný řetěz tvrzení, otázek a odpovědí, které přecházejí jedna v druhou a nakonec tě utahají, jako krokodýl, který chytne buvola za přední nohu a pomalu ho vláčí do větší a větší hloubky a on se přesto nevzdává i když se převaluje jako velryba a střídavě mizí a vynořuje v kalné vodě s křišťálovou hladinou, která se neustále čeří a nedává nadějí a když se uzavře, přesto není vše ztraceno, protože nyní jsme ve světě ticha, neodkladného ticha, nesnenesitelného ticha, ve kterém se zvuk šíří o něco rychleji a my klesáme spolu se stoupajícím tlakem při vědomí, že svět se hroutí a stlačuje do velikosti zrnka maku [DL], aniž bychom tušili, že za rohem je právě ono pole, kde kromě máku a dalších kultivovaných rostlin jako je kukuřice, bavlna, ječmen atd., vesele rostou též divocí a čarodiví predátoři, mezi než patří bolševník i škumpa, jejichž přítomnost nás naštěstí vždy ujistí o tom, že se to s naším světem nemá až tak zle, tím máme na mysli fakt, že ho nemáme zcela pod kontrolou, tj. že zde přeci jen existuje jakási síla, co se vždy postará o mateřské ekvilibrium, nikoliv nepodobné mateřskosti smrti, ano té smrti, které se nemusíme bát…


## Autoři

- Michal Cáb [MC]
- David Landa [DL]
